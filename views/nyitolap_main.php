<h1>Üdvözöljük a Hatos Lottó honlapján!</h1>

<p>
    Az itt összefoglalt információkkal szeretnénk megkönnyíteni online játékodat. Jelenleg szinte valamennyi játékunkra fogadhatsz interneten keresztül. Az online szelvény feladást a kiválasztott játék menüpontja alól kezdeményezheted. Tippjeidet a megjelenített mezőkön szereplő számokra kattintva adhatod meg. A kitöltött szelvényt, a jobb oldalon látható „Kosárba” funkcióval tudod kosárba helyezni és a vásárlást kezdeményezni. A kosárba természetesen több játékot is tehetsz. Valamennyi játékunknál, a hagyományos papíralapú lottószelvényhez hasonlóan, online is van lehetőséged ún. gépi játékot játszani.
</p>

<img class=" img-center img-responsive img-margin" src="<?php echo SITE_ROOT; ?>img/lotto1.jpg" alt="Lottó szelvény">

<p>
    Ebben az esetben kattints a mező jobb felső sarkában található „Gyorstipp” gombra. Ezzel a funkcióval a rendszer véletlenszerűen jelöl tippeket a játékmezőn. Kifizetés előtt a megjelölt számokat akárhányszor javíthatod. Egy-egy megjelölt tippre kattintva tudod törölni a kiválasztást, majd tetszőlegesen módosítani a megjátszani kívánt tippet. Ezen kívül a jobb oldalt látható „Gyors szelvénykitöltés” funkcióval lehetőséged van akár több szelvény együttes beküldésére is a megadott formátum szerint. A szelvények csak a kifizetést követően kerülnek játékba. A játékok részvételi díja a belső egyenlegedből kerül levonásra.
</p>

<p>
    A belső egyenleg feltöltésére többféle lehetőséget is biztosítunk: bankkártya, bankszámlára történő utalás, Ügyfélkártya (Szerencsekártya), PayPal vagy MCOM fizetési mód. Egyenlegedet és nyereményeidet a Naplóban tudod nyomon követni.
</p>

<p>
    Nyereményeidet a regisztrációd típusától és a nyeremény nagyságától függően bankszámlára történő utalással, illetve lottózói nyereményigényléssel veheted fel. A nyereményfelvételt a Naplóban, a Nyereményfelvétel menüponton keresztül kezdeményezheted. Az 599.999 Ft és az alatti nyeremények automatikusan jóváírásra kerülnek a belső egyenlegeden, amit a Naplóban tudsz megtekinteni. Ha 599.999 Ft feletti összeget nyersz, a lottózóink egyikében tudsz nyereményigénylést indítani. A részletes tudnivalókat megtalálod a „Nyeremények felvétele” menüpontban.
</p>

<img class="img-center img-responsive  img-margin" src="<?php echo SITE_ROOT; ?>img/lotto2.jpg" alt="Lottó gömbök">

<p>
    A Napló menüpont segítségével lehetőséged van a korábban feladott érvényes szelvényeid lekérdezésére is maximum 180 napig visszamenőleg. Itt tetszőleges paraméterek alapján lekérdezhető a belső egyenleg alakulása, és a megvásárolt játékaid listája is. Természetesen bármikor lehetőséged van jelszavad módosítására vagy azonosítód letiltására is.
</p>
